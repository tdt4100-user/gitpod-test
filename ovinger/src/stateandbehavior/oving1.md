
# Øving 1: Objekter og klasser, tilstand og oppførsel

__Øvingsmål__:

- Bli kjent med Java-syntaks og bruk av Eclipse
- Lære (enkel) objektorientert tankegang
- Lære å lage enkle Java-klasser og -programmer

__Øvingskrav__:

- Kunne tegne enkle tilstandsdiagrammer
- Kunne deklarere klasser, med data og kode, iht. oppgavespesifikasjon
- Kunne skrive main-metoder for å teste objekter
- Kunne bruke standardtyper og -metoder (e.g. toString()-metoden)

## NB: Viktig beskjed!

For å få testene og eventuell kode til øvingene lokalt brukes systemet git. I Eclipse kan du klikke på Git --> Pull i menylinja for å hente den nye øvingen ved hjelp av dette. Om du ikke har denne i menylinjen, er det også mulig å høyreklikke på en av prosjektmappene og velge Team --> Pull.

## Dette må du gjøre

Oppgavene for denne øvingenskal du lagre i `ovinger/src/stateandbehavior`. Test-filene som kjøres for å versifisere ligger i `ovinger/tests/stateandbehavior`.

Hvis du ikke allerede har gjort det, må du installere Eclipse med det ferdigkonfigurerte oppsettet for TDT4100. Se [denne](https://www.ntnu.no/wiki/display/tdt4100/Installasjon+av+Eclipse) wikisiden. 

Du skal velge og gjennomføre minst tre av de følgende oppgavene angående [Tilstand og oppførsel](https://www.ntnu.no/wiki/pages/viewpage.action?pageId=65937373).

- [Account (Lett)](./Account.md)
- [Location (Lett)](./Location.md)
- [Digit (Lett)](./Digit.md)
- [UpOrDownCounter (Medium)](./UpOrDownCounter.md)
- [Rectangle (Vanskelig)](Rectangle.md)
- [LineEditor (Vanskelig)](LineEditor.md)
- [Stopwatch (Vanskelig)](Stopwatch.md)

Oppgavene er merket med en vanskelighetsgrad relativt til hverandre. Det er en god idé å begynne med de lettere oppgavene dersom du ikke er komfortabel med pensum så langt, men det er anbefalt å prøve seg på de vanskeligere oppgavene om du synes de første oppgavene er uproblematiske. Dersom du allerede føler deg trygg på punktene i øvingskravene kan du forsøke å gå rett på de vanskeligere oppgavene. Du er selvfølgelig velkommen til å løse flere oppgaver enn minstekravet, hvilket lurt gjøres med tanke på eksamen og et langt liv som programmerende.

Før du setter i gang kan det vært lurt å lese wiki-siden om [Tilstand og oppførsel](https://www.ntnu.no/wiki/pages/viewpage.action?pageId=65937373) nøye, samt ta en titt på det tilhørende `Counter`-eksempelet. Forelesningene og tilhørende øvingsforelesning er selvsagt også lure å få med seg

Det finnes også masse ressurser på [wikien](https://www.ntnu.no/wiki/display/tdt4100/Faginnhold) om hvordan ulike metoder skal fungere. F.eks `toString`-metoden og metoder for teksthåndtering. Naviger deg litt rundt om du lurer på noe.

### Hjelp/Mistanke om bugs
Ved spørsmål eller behov for hjelp konsulter studassen din i saltiden hans / hennes. Du kan også oppsøke andre studasser på sal eller legge ut et innlegg på Piazza.

### Godkjenning
Last opp kildekode på Blackboard innen den angitte innleveringsfristen. Innlevert kode skal demonstreres for stud.ass innen én uke etter innleveringsfrist. Se for øvrig Blackboard-sidene for informasjon rundt organisering av øvingsopplegget og det tilhørende øvingsreglementet.

